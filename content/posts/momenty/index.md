---
title: "Obliczenia momentu dla ramienia"
date: 2025-08-01
draft: false
---

W kolejnym etapie zacząłem zastanawiać się nad tym, z jaką siłą będą musiały mierzyć się poszczególne przeguby ramienia.

Pierwsze szkice podstawy zupełnie pomijały ten temat. Zakładałem, że silnik **NEMA17** (0,42 Nm), wspomagany przekładnią z kół GT2 (1:3) i paskiem 6 mm, wystarczy w każdym przegubie – niezależnie od tego, czy miałby tylko obracać, czy także podnosić segmenty. Podstawa została tak właśnie zaprojektowana. Dopiero później, przed przejściem do kolejnych elementów, postanowiłem policzyć, czy rzeczywiście ten silnik da radę. Początkowo myślałem, że to tylko formalność.

Wyszło jednak, że nie do końca. Na poniższym zrzucie widać wstępne obliczenia – zarówno dla każdego z przegubów, jak i dla całego ramienia, gdzie najbardziej obciążony silnik musi unieść praktycznie całą konstrukcję:

![kalkulator1](../kalkulator1.png)

W tym miejscu wymieniłem silnik z NEMA17 (0,42 Nm) na **NEMA23 57HS76** (2 Nm) z przekładnią 1:5. Rozważam jeszcze wariant z modelem **57HS52** – ostateczną decyzję podejmę, kiedy będę znał dokładną wagę ramienia po zaprojektowaniu wszystkich segmentów.

Przy okazji zrobiłem prosty kalkulator: [ARMzilla Kalkulator](https://okyzyr.github.io/ARMzilla/), dzięki któremu mogę szybko przeliczyć momenty jeszcze raz, kiedy tylko pojawią się nowe dane o masie czy długościach elementów.
